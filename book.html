<!DOCTYPE html>
<html lang="ar" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>حتي تشرق الشمس</title>
    <link rel="stylesheet" href="style book.css">
</head>
<body>
    <header>
        <h1>إبداع</h1>
    </header>
    <main>
        <div class="book-detail">
            <img src="book1.jpg.jpg" alt="كتاب 1">
            <h3>حتي تشرق الشمس</h3>
            <p class="book-description">
                عندما تصارع خالد اصوات الماضي ويعاني من اليأس من فقدان أعز الاشخاص لدية يدخل في حالة من الاكتئاب ويذهب الى بيت مهجور حيث يحاول الانتحار ولكنه يسرد بكل ماضيه المليء بالمفاجآت ويكتشف مفاجئات أخرى عن البيت المهجور.
            </p>
            <p>
                حتى الان هناك عشرون نظريه عن بدايه الكون ومنها نظريه الانفجار العظيم التى ذكر بها ان الكون بدأ بانفجار عظيم منذ الف وخمسمائه مليون سنه ولكننا نعرف ان الله خلق الكون فى سبعه ايام وقد سمعنا ان الجن قد سكنو الارض قبل خلق ادم عليه السلام بسنين عديده فكيف تم  ذلك وذكر فى القرأن ان الملائكه وقفوا هم والجن امام الله تعجبا على خلق ادم وقالوا اتخلق فيها من يفسد ويسفك الدماء فهل سفك الدماء مره سابقه الم يخلق الكون فى سبعه ايام فكيف حدث ذلك وكانت نهايه الحوار عندما قال لهم الله تعالى انى اعلم وانتم لا تعلمون وان كنا تعلمنا ان الله عالم الغيب لماذا توصل الى لعنه ابليس عندما ابى واستكبر للسجود لادم الم يكن يعرف انه سيرفض وعندما خلق حواء واسكنهم الجنه وطلب منهم الا يقتربوا من الشجره الم يكن يعلم ما سيفعله ابليس الم يكن يعرف ان ادم سوف يخالف القانون الاول للجنه تلك الاسئله المليئه بالغموض وذلك الغموض السبب فى استكشافنا العديد من الاشياء فى العالم حيث تطبق النظريه التى تنص على "انظر للشئ وخمن ماذا يكون" ولانى شخص مشارك فى عقيده الغموض البناء كان الغموض يغطى كل شئ فى حياتى 
 اسمى خالد لقد قضيت حياتى بدون والدى لم اراه فى حياتى كانت تقول امى انه توفى فى حادث وربتنى امى حتى مر الزمن ودخلت الجامعه وتعرفت على فتاه واحببتها كان اسمها مريم انتتهت الدراسه وتزوجتها وعملت محاسبا فى احدى الشركات ولكن لم تكن تلك الوظيفه الوحيده فانا كاتبا اهوى الكتابه تلك التى تغير من طاقتى التى تصيبنى بشئ يشبه الطفح الجلدى  فاشعر بان الكلمات تجرى فى عروقى فتترتب الكلمات على الورق اشعر بمشاكل نفسيه اذا توقفت عن الكتابه لو ليوم واحد وانت لا تفهم كيف تكون كاتب بالنسبه لزوجتك وكأن الاوراق ضره لها ولكن كل ذلك سلب منى منذ سنه عندما توفت أمى وتوفت زوجتي منذ اشهر ومنذ تلك الليالى وانا لا اقوى على فعل شئ فقط استيقظ ثم تبدأ الرحله بالنظر إلى السقف ثم إلى الأرض بالتنقل فى ارجاء الشقه لاسمع صوتها فى كل مكان وهى تنادينى "خالد هتفطر ايه" " خالد انت صحيت" "خالد متنساش تاخد الزباله وانت نازل " "خالد عاوزه حاجات من السوبر ماركت"  نعم انها زوجتى لا اقوى على التخلص من صوتها فابدأ بالهرب من المنزل ارتدى ملابسي التى اصبحت كلها سوداء واخرج من المنزل ثم اتجه الى تلك المقهى التى تكمن فى اخر الشارع كان الجو يميل الى البروده قليلا ولكن لم اعد اشعر بذلك الامر كيف كان حال الحراره عند بدايه الكون ليست بتلك البروده حسب نظريه الانفجار العظيم كانت درجه الحراره بعد دقائق من الانفجار كانت تصل الى عشره الآف درجه مئويه ثم بردت وظهرت مظاهر الحياه فى الكون وكأن الكون تكون فقط من شده الحراره .
دخلت المقهى جلست فى مكانى المعتاد اراقب من فى المكان ذلك الرجل الذي يجلس بمفرده يرتدى قميصا ابيض وبنطالا اسود ويعلق الجاكيت على الكرسي القهوه امامه ويهز قدمه بشده فى توتر كان ينتظر احد لانه كان ينظر الى الباب ولكن ذلك الشخص كان متأخرا لانه كان ينظر فى ساعته باستمرار وفتاه اخرى كان يجلس امامها فتى هو يتحدث وهى تنظر اليه لكنه تقريبا كان اللقاء الاول لهم لانها تنظر اليه بانبهار ذلك الانبهار يختفى بعد فتره عندما تكتشف العيوب التى تغطى على الميزات 
احضر الى النادل قهوتى المفضله رائحه القهوه فقط يمكن ان توقظنى لساعات اكملت مراقبه الاشخاص الموجودين حتى رايت فتاه تجلس بمفردها وتنظر الى كانت تنظر الى بنظره اغراء ليست اعجاب وكانت تداعب شعرها اعتدت على ذلك الامر فبادلتها النظرات فوقفت كانت ترتدى فستان الى فوق ركبتيها الذى كشف عن قدميها الملفوفتان وكانت ترتدى فوقه جاكيت جينز جلست امامى وقالت بشفتيها التى تشبه المرمر :قاعد لوحدك ليه 
جاوبتها وانا اتفحص كل جزء بها:بفضل القاعده لوحدى 
ففتحت الجاكيت وكشفت عن صدر ممتلئ
فأردفت: بس ممكن تقعدى معايا عادى 
فضحكت وقالت:بس القاعده هنا كئيبه اوى 
رددت :وعاوزه تروحى فين 
-  قوم معايا وانا اقولك 
فقمت معها وخرجنا من المقهى فسألتها :انتى اسمك ايه بقا مقولتليش 
-  ليلى وانت
-  خالد 
-  تصدق اسمك لايق على الكآبه اللى انت فيها اوى 
-  لا بس الكآبه دى وراها كتير
-  هنشوف دلوقتى 
-  طب احنا رايحين فين 
-  هنروح بار قريب من هنا 
مشينا قليلا الى ان وصلنا الى مكان صغير وسط اشجار وقفنا امام باب حديد ففتح شخص فتحه صغيره من الباب فقالت له ليلى ففتح ودخلنا 
-  شكلك معروفه هنا 
-  هتتعرف انت كمان بس لو اندمجت شويه 
دخلت فوجدت اشخاص على الارض واشخاص تدخن المخدرات والبيرا وانواع كثيره من الخمر واشخاص اخرى الفتيات تعتلى الرجال وكانت المضاجعه علنا جذبتنى ليلى من يدى كى اجلس على الكرسى وطلبت لنا كأسين من الفودكا 
-  ايه مالك مستغرب المكان كده ليه 
-  كل حاجه مباحه هنا اوى مخدرات خمرا نسوان فى شواذ هنا 
-  ايه ده انت ليك فى الرجاله 
-  لا يابت انا راجل اوى انا بس بقول هو ده اللى ناقص 
-  لا فى فى متقلقش جلست انظر حولى واحتسي الخمر وكانت الكؤس توضع امامى باستمرار حتى جذبتنى ليلى من ملابسي الى ان وصلنا الى مكان خالى من الناس قليلا ثم انهالت على شفاهى بالقبلات وفتحت لى ازرار قميصي رفعت وجهى كى اقبلها ولكنى وجدتها هاجر زوجتى فبعدتها عنى فجأه فنظرت لى فى صدمه وقالت :ايه مالك فى ايه 
فتركتها ومشيت ظلت تنادينى ولكننى لم انظر خلفى مره ثانيه 
خرجت من المكان وعدت الى المنزل فوجدتها تنادينى 
-  ايه ياخالد اتاخرت ليه 
لم اجيبها دخلت على السرير
-  خالد جيبت الحاجات اللى قولتلك عليها 
كلما اذهب الى مكان اجدها تنادينى فخرجت من المنزل مره اخرى لم اعرف الى اين اتجه واين اتجه ادم عندما طرد من الجنه فقد عرف وجهته من الله ولكنى لم اطرد من الجنه ولم افعل الخطيئه التى قام بها ادم لماذا اكل من الشجره كانت نتيجه وسوسه الشيطان الم يكن الله يعلم انهم سياكلون منها الم يكن يعلم ان الشيطان سيوسوس لهم الم يكن يعلم انهم سينزلون الارض وستبدا الدنيا اذا لم يكن يعلم فلماذا خلق حوا من ضلعه لماذا خلق الذكر والانثى الا للتكاثر كان يعلم بما سيحدث فلماذا سببها بالخطيئه 
كنت امشى الى ان وصلت الى منزل كان مهجورا منذ زمن كانوا يقولون ان هناك افعى كبيره داخل المنزل لم يدخل احد ونجى من الموت ولكنهم لا يموتون فى الداخل كلهم وجدوا جثثهم وهم نائمون مسمومين بلدغه افعى فى رقبتهم 
وقفت انظر الى المنزل ثم الى السماء فكانت السماء تمطر فمشيت باتجاه المنزل ثم دخلت كان الاثاث بالداخل محطم والتراب يكسو المكان وجدت حجر بجانب نافذه جلست عليه ثم نظرت الى السماء فكانت صافيه ومليئه بالنجوم انها كانت  تمطر منذ ثوان ما الذى حدث ظللت انظر الى السماء حتى شعرت بحركه خلفى فنظرت فوجدت ضوء يأتى من احدى الغرف فدب الخوف فى قلبى ولكنى لم اقوى على الحركه جلست اراقب ما هذا فظهرت فتاه بيضاء لم ارى فى جمالها من قبل ترتدى فستانا ابيض اللون مرصع بماسات شعرها بنى اللون وطويل شفتاها صغيرتان وعيونها بنيه كانت تحمل شمعه كبيره فى يدها ثم اقتربت منى ووضعت الشمعه بجانبها وجلست امامى تنظر الي 
كنت انظر اليها وانا خائف جدا ثم تكلمت
-  انتى ايه اللى جايبك هنا 
لم تجيبنى 
-  انتى اسمك ايه .....طب انتى الحيه.....عفريته.....هتموتينى طيب 
فزفرت فى نفاذ صبر ونظرت الى اسماء وكأنى كنت اشعر انه نهايه مصيري فبكيت ثم بدات اتكلم
-  انا كنت بحب امى اوى بحبها لدرجه انى مكنتش بقدر استغنى عنها فى اى حاجه ف حياتى هى كانت بالنسبالى الاب والام والاخت والبيت والصاحبه كانت قايمه بكل الادوار من صغرى لحد ما كبرت واشتغلت كانت دايما ف ضهرى وعمرها ما حرمتنى من حاجه حتى اما اتجوزت كنت عايش معاها بس لما ماتت حسيت ان كل حاجه راحت منى مقدرتش على فراقها مقدرتش اسيطر على حزنى عليها وانا اصلا هحزن على مين بعدها مكانش ليا غيرها طول عمرها كانت عايشة معايا حتى لما اتجوزت بس بع الجواز ظهرت مشاكل كتير بينها وبين هاجر مراتي بس المشكل دي مكانتش موجوده قبل الجواز زي مابنقول كده "البعيد عن العين قريب من القلب" هاجر كانت بتحب امي وبتعاملها كويس قبل الجواز او ممكن كانت بتتصنع كده فى الاول كانت عارفة انها هتقعد معانا وكانت راضيةجدا وده سبب من الاسباب اللي خلاني اتعلق بهاجر وكنت عاوز أعمل حاجات كتير وبأسرع وقت عشان اتجوزها وتكون عايشة معايا كنت فاكر دايما انها حواء اللي اتخلقت من ضلعي مكنتش أعرف انها اللي هتسمم حياتى وهتحرمنى من الجنه زي ما حواء عملت ف أدم أتجوزتها بعد سنتين خطوبة وبعد ما أبوها ما مضاني ع كل اللي حيلتى ومضيت بكل نفس راضية مكنتش شايف الا هاجر "مراية الحب عامية" مضيت على القايمة وهى مكانتش جايبة اي حاجة ومضيت على مؤخر كبير وكتبتلها بيت أمى بإسمها من غير ما أبص على الورق حتى ولا أعترض على أي شىء محدش كان مصدق إني هوافق وكل م حد يسألني أزاي وافقت كنت اقولهم "حبى ليها أكبر من اي حاجه وبكرة الفلوس دي كلها تبقا لولادنا وأنا عمرى ما هتخلى عنها" وكأنه الهدوء الذي سبق العاصفة بعد شهرين من الجواز لقيت نفسي بعيش مع واحدة تانية خالص غير هاجر اللي حبيتها 
-  شوفلك حل ياخالد فى الست والدتك شوفلها مكان تاني تعيش فية يأما تطلقني 
كانت المرة الاولى التي استمع منها ذلك الكلام ولم أفهمه بالمرة 
-  في اية ياحبيبتي اية الكلام الغريب ده
-  في ان انا مش هعيش طول العمر اخدمك واخدم الست والدتك اللي مش عاجبها اي حاجة
-  طب بس هى عملت اية 
-  طول اليوم تشخط وتنطر فيا ومش عاجبها اي حاجه بعملها 
-  ممكن تكونى انتي فهمتي غلط دي ماما ياهاجر وانتي بتحبيها وهى بتعتبرك بنتها وانا مقدر انك في حاجات كتير متعرفيش تعمليها ممكن تكون عاوزه تعلمك وانتي فاهمه غلط
-  قصدك اية اني زوجة فاشلة 
-  ياحبيبتي انتي مش فاشلة انتي متولدتيش زوجة كلنا بنتعلم ف أي مرحلة جديده ف حياتنا -  أنا اعرف اكون ست بيت شاطرة من غير ما حد يتحكم فيا انا سيبالك البيت ولما تعرف قيمتي انت وامك ابقا تعالالي 
كنت في حالة من الذهول ما هذا الذي يحدث هل هذه التى احببتها هل هذة هاجر الفتاة المتعلمة التى كنت أخطو لها كالطفل وكانت تفهمني دون ان اتكلم ملا هذة اللهجة انا لا افهم 
أخذت هاجر الى بيت اهلها طوال الطريق كنت أتحدث اليها وهى لا تنظر الى حتى ووصلنا الى بيت وادها خرجت والدتها ووالدها وهما فى حالة من الذهول كيف تعود اليهم ابنتهم بعد شهران فقط من الزاج حاولت ان اشرح لهم الامر من وجهه نظري واقسمت لهم ان امي كانت ترفض ان هاجر تترك المنزل وجلست وتحدثت معها ولكنها رفضت التفاهم 
انا كنت انتظر ان يعنفها ابوها على ما تفعل ولكنى صدمت من رد فعل والدتها عندما قالت 
-  ايه ياخالد هو انت شايف بنتنا ناقصة رباية عشان أمك تربيها دي متربية أحسن تربية وأنا معلماها كل حاجة 
-  يا طنط ولا انا ولا ماما نقصد كدة وهاجر فهمت ماما غلط ماما كانت بتعاملها على انها بنتها زي ما حضرتك علمتيها ما تقول حاجة يعمى 
قال والدها
-  انا شايف يا خالد انك لو عاوز تحل المشكلة دي تشوف سكن تاني لوالدتك  
قلت وانا انظر له بإندهاش 
-  بس ياعمي انا لما جيت اتقدمت لهاجر مكانش ده اتفاقنا انا مقدرش اسيب والدتي دي ملهاش غيري 
رفع والدها قدمه ووضعها على الاخرى وقال 
-  انت باين عليك نسيت انك كاتب البيت لبنتي مش عاجبك يا خالد طلق بنتي وكل واحد يروح لحاله وف الحالة دي بردو هتشوف سكن تاني 
سكت لبرهه وانا انظر لهاجر التى كانت تنظر لي نظرة لاول مرة اراها في عينها نظرة التكبر والاشمئزاز اشحت بنظري عن الجميع ثم استأذنت الخروج ولم يرد علي أحد حتى لم يتحرك أحد من مكانه
خرجت من المنزل وأنا لا أعرف اين أنا ما الذي يحدث من هؤلاء كأنني أراهم من جديد هل هذا المنزل الذي فتح لي لأول مرة تلك الناس التىي كانت لا تطيق تغيبي عنهم طويلا ما هذا التغيير
رجعت يومها الى امي التي كانت تنتظرني كعادتها فهى لا تنام حتى أعود ولكن في نفس الوقت لا تتصل بي سألتها عن هذا لسبب لأكثر من مرة وكانت تقول لي دائما انني شاب ويجب ان أخذ حريتي قليلا وانها تثق بي 
الثقة تلك الكلمة التي كانت تفعل حواجز كبيرة بيني وبين الاخطاء انالا اقدر على كسر ثقة أمي بي 
جلست بجانبها وقبلت يديها وقلت 
-  هو اية اللي مصحي القمر لحد دلوقتي 
-  وأطمن عليك إزاي يابني 
-  أطمني ياست الكل انا زي الفل بوجودك جنبي ها اتعشيتي تعالي بقا لما أعملك العشا زي زمان مش زمان اوي يعني 
ضحكت ولكنها كانت تنظر الى في صمت وقالت 
-  هتشوفلي سكن تاني أمتا ياخالد أنا مش حابة انك تتفرق انت ومراتك 
وقفت مذهولا كيف عرفت ذلك الكلام 
-  انتي بتقولي اية يا أمي 
-  انا عارفة يابني ان مراتك مش عاوزاني أعيش معاها وعارفه انك كتبتلها كل حاجه هى من ساعة مادخلت البيت ده وهى بتقول اني ضيفة والضيف مبيطولش كده وبتقول كلام كتير وانا كنت عارفة ان ده طبعها من قبل ماتتجوزها بس انا مكنتش عاوزه اكسر بخاطرك وخلاص يابني الفاس وقعت ف الراس ومش هقف اتفرج عليك وانت بتهد بيتك انا عاوزه افرح بيك واللي هى بتطلبه حقها ده فعلا بيتها 
كانت امي تتحدث والدموع تملأ عينيها وأنا اقف في ذهول لا اعرف ما الذي يحدث فتقدمت بخطوات مسرعة أمسح دموع أمي وانا اقول لها
-  انا عمري ماشوفت دموعك إزاي تستحملي كل ده من غير ما تتكلمي وإزاي عاوزة تسيبي بيتك كل ذكرياتك هنا اللي لازم يمشي هى مش إنتي خالص 
إحتضنت أمي بعقل حائر لا اعرف ما الذي افعله ولكني طمئنتها وجلست أتحدث معها مثلما كانت تفعل معي لكي تنسيني أمر ما ليس عندي القدرة أن أخسر أمي فلو كنت أحب هاجر فأنها ليست أمي لم أجد تلك نظرة القسوة في عين أمي حتى عندما أصنع كل شىء بشع أما هاجر لم أفعل لها شىء مطلقا أنني لم أحصل على الوقت من الاساس إنهم شهران فقط يالله ما الذي يحدث 
لم أنم في تلك الليلة كنت أجلس أفكر فيما كنت سأفعله وكل الذي وصلت اليه أن أفعل مثلما كانت تفعل هاجر واهلها ذهبت الى عملي بعدما حضرت الفطار لأمي وأتممت ساعات عملي بكل صعوبة كان ذلك النهار طويلا جدا وفي نهاية اليوم ذهبت الى بيت هاجر وطلبت من والدها أن اتحدث اليها جلست أامي وهى لا تنظر الى 
-  اية ياحبيبتي للدرجادي زعلانة مني طب انا عملت اية عشان تزعلي كده 
-  كمان بتسأل أنا جاية أشتكيلك إن امك اهانتني وانت بتقولي بتعلمك 
-  طب ياحبيبتي طب ماهو انا اتعاملت اامبارح من اهلك بطريقة وحشة ومقدرتش أغلطهم ياحبيبتي الاهل أهل وعشان زعلك ده اللي انا مقدرش علية انا مش هخلي ماما تطلب منك أي حاجه خالص ومتعمليش حسابك اها في أي حاجه خالص إنتي مش مكلفة إنك تشوفي طلاباتها وأنا بوعدك مش هيحصل أي مشكلة خالص 
كانت النقاشات طويلة خصوصا أنك تقنع ثلاث اشخاص فأنا أكتشفت أن هاجر لن تخضع الا بخضوع اهلها معهاوبعد الإقناع أخذت هاجر للمنزل قابلتها أمي بسلام حار جدا واحتضنها واعتذرت لها ولكن هاجر كانت على موقفها ودخلت غرفتها وتركتنا انا وامي 
جلست بجانب أمي وقلت 
-  طبعا مكلتيش حاجة 
-  وأنا اعرف أكل من غيرك بردو 
-  طب عملت أكل ولا أعمل أنا 
-  لأ عملتلك البامية اللي بتحبها 
قبلت يديها واردفت 
-  طالاما انتي طبختي يبقا المواعين عليا هقوم أجهز الاكل بقا عشا واقع من الجوع 
وضعت الطعام على المائدة وجلست بجانب أمي التي نظرت للطعام بذهول 
-  اية ده يابني إنت مش هتنادي على هاجر تاكل معانا 
ابتسمت لها ونا اكشف ذراعي استعداد للطعام 
-  من النهارده انا وانتي وبس هاجر عاوزه تاكل هتعمل لنفسها اللي عاوزاه براحتها عاوزة تيجي تاكل براحتها ومتطلبيش منها أي حاجة هى متستاهلش إنك تعلميها حاجة 
سكتت امي ثم ظلت تدعو لي ولها وبدانا في الاكل ثم دخلنا المطبخ أنا اغسل الاطباق وأمي تصنع لنا الشاي بالنعناع كما أعتدنا جاءت هاجر على صوت ضحكنا ونظرت لي بذهول وقالت 
-  بتعمل ايه ياخالد مقولتليش ليه وانا اغسلهم 
-  عادي ياحبيبتي مش عاوز اتعبك ماما تعملك شاي بنعناع ؟
-  لا شكرا إن مش هتاكل 
-  لا احنا كلنا الحمد لله اقعدي كلي انتي بقا ماما عاملة بامية تجنن هتعجبك أوي 
نظرت لي هاجر بغضب ثم دخلت مرة أخرى للغرفة لم أهتم بما تفعل وجلست مع أمي كعادتي فانا لشهران لا اجلس معها وكنت أجلس مع هاجر وعندما حل المساء حضرت العشاء ودخلت لهاجر كي أدعوها للطعام 
-  ايه مجوعتيش عاملك عشا هيعجبك أوي 
-  لا شكرا 
كنت اعرف انها سترفض ولكني لم اعقب وتركتها 
عندما ذهبت للنوم بجانبها حاولت التحدث معها حتى لا تشعر بشىء ولكنها تصنعت النوم فأنها أعرفها جيدا فهى لن تنام اليوم للاسف ياهاجر إن تغيرتي أو تغيرت أنا فتلك صدمة لنا جميعا لا يقدر أحد على تغيير شعوره أنا فقط أتمنى أن يكون ذلك كابوسا 
في اليوم التالي حضرت الفطار صباحا على مدار شهر أحضر انا الفطار واوقظ هاجر وأمي أنا اعتدت على ذلك 
ولكن هاجر عندما رأت أمي عادت للغرفة فجلست انا وامي لنأكل وذهبت الى العمل وعندما رجعت وجدت هاجر ترحب بي وتسألني ان تحضر لي الطعام كنت اعلم أنها لم تصنع لأمي طعام فقلت لها لا ساحضر أنا الطعام ودخلت المطبخ وتأكدت من كمية الاكل فدخلت غرفة أمي وسلمت عليها وقبلت يديها وسألتها أن أحضر لها الطعام ودخلت المطبخ وبدأت في الطبخ فدخلت هاجر وسألت بذهول 
-  خالد بتعمل اية هو أكلي مش عاجبك 
-  لا ياحبيبتي أكلك حلو اوي طبعا بس انا نفسي رايحة للملوخية انهارده هدوقك بقا ملوخية عمرك ما كلتيها 
تركتني ولم تعقب وعندما وضعت الطعام ندهت لها وقالت لي انها عندما تشعر بالجوع ستأكل 
وظللت على هذا الامر أسبوعا كاملا أرجو من الله ان يهديها وتفهم أننا لا نريد لها الا الخير ولكن في اليوم السابع وبدون اي مقدمات وجدت والدتها ووالدها في البيت وسمعت ضجيج وأنا اجلس مع أمي في الشرفة خرجت له 
-  أهلا يا عمي أتفضل 
-  هو أنا هاخد منك الاذن ده بيت بنتي وانت ضيف عندها 
-  باين ياعمي ان حضرتك نسيت اني جوزها وللحق يعني البيت ده مش من حر مالها وانا لما كتبتلها البيت كان عشان حضرتك تطمن على بنتك إنها في ايد امينة ف ايد راجل شاريها بكل ما يملك 
-  انت جاي تعلمني الادب ولا ايه وبعدين ايد امينة ايه انت من ساعة ما جيت خدت بنتي وانت بتعاملها وحش وسايبها لوحدها 
-  سيبتها لوحدها فين أنا مش مخلي هاجر بتعمل أي حاجة ف البيت غير انها بتغسلي هدومي لو الموضوع ده مدايقها كمان خلاص هبقا أدوس انا علي زرار الغسالة 
اعتلت والدتها في جلستها وقالت 
-  غسيل اية ياخالد هاجر دي ست البيت أنت ولا بتاكل من أكلها ولا بتقعد معاها ولا بتكلمها 
-  والله ياطنط انا بعمل الاكل عشان أمي ومطلبتش منها إنها تعملها أكل هى أللي مش بتعمل حسابها بعمل الاكل أنا وبندهلها كل يوم عشان تاكل مبترضاش وكل ما اجي اتكلم معاها بتعمل نفسها نايمة واظن اني مغلطش فيها عشان تعمل معايا كده أنا مش زي باقي الرجالة ولا بضربها ولا بهينها حتى حقى كزوج أنا متنازل عنه لو كان ده هيريحها فأنتوا بتحاسبوني على اية ده انا اللي ليا حق عندكوا 
نظروا الى بعضهم في حيرة ثم نظرت الى والدتها وقالت 
-  هاجر بتدلع عليك يا خالد انتوا واخدين بعض عن حب اية اللي غيركوا كده ده انتو بقالكوا شهرين لا انتوا اكيد اتحسدتوا يأما انت رامي ودنك لحد بقا 
-  انا محدش يقدر يلعب في دماغي ولا يغير مشاعري من ناحية مراتي وأنا بردو مش حاسس إني غلطت ياطنط واللي مالوش خير في أهله مالوش خير في حد لو عاوزاني اسيب والدتي جعانه ويرضيكي خلاص هطلق بنتكو زي مانتوا عاوزين 
-  لا ياابني طلاق ايه احنا جايين نحل وبعدين احنا ميرضيناش انك تزعل والدتك 
كانت تلك من والدها-  والله يا عمي أنا شايف ان هاجر مش بتدلع هاجر عاوزة تسيطر بس السيطرة ليها حدود وامي مبقتش تطلب منها حاجه خالص أظن انها كان لازم تتحلى بشخصية أكبر من كده وتبطل كبر وعناد وتعرف تتعامل بطريقة أحسن من كدة مع ست في مقام والدتها ولا ايه ياطنط 
-  طبعا ياابني عداك العيب
-  هسيبكوا مع بعض شويه
تركتهم ودخلت الي أمي التي كانت تنظر الي بحسرة أنا اعرف تلك النظرة وأنا ايضا اشعر بذلك الشعور هل تسرعت أم اسأت الاختيار شردت قليلا وكنت اتسائل لماذا خلق الله حواء من ضلع أعوج والهذه الدرجة هى مؤلمة لذلك خلقها الله من ضلع آدم وهو نائم اذن لماذا هى من ضلع اعوج طالاما خلقها الله لكى تؤنس آدم فى الجنة ولكنها لم تؤنسه فأخرجته من النعيم 
بعد قليل سمعت هاجر تناديني 
-  خالد بابا وماما ماشيين 
خرجت لهم وسألوني عن والدتي قلت لهم انها مريضة وتريد الراحة فأنا لن أجعل تلك الشخصيات تحتك بأمي لن أجعلها تشعر بالحزن أكثر من ذلك 
بعدما خرجوا من المنزل جلست هاجر أمامي وظلت تتحدث وتبرر كل ما يحدث بإنها تشعر بالغيرة من أمي تشعر إنني أحبها أكثر منها حاولت أن اشرح لها طال الحديث ولكني شعرت أنها أقتنعت بما أقول وقامت تحضر العشاء ودخلت الى أمي واعتذرت لها ودعتها للعشاء كنت أحاول أن أجد في نظرات أمي الراحه ولكني لم أجدها أبدا كانت أمي قد فهمت طمع هاجر وأهلها ولكنني لم أفهم بعد كل ذلك 
انتهى اليوم بعد عناء وانا كنت أحمد ربي كثيرا من داخلي ان الامر أخيرا قد عاد لطبيعته وفي نهاية تلك الليلة دخلت لأنام بجانب زوجتي لا انكر أبدا انني اشتقت اليها كثيرا ولكني لا اقدر أن ارغمها على شىء وأثناء تفكيري بالامر وجدتها تستدير الي وتحضني 
على الرغم من انها لا تجيد اشياء كثيرة ولكنها كانت تجيد أن تجذبني اليها رغما عني كنت استسلم اليها وهي تذيقني من لذة عشقها وتنهال على فاهي بقبلاتها المسحورة حتى إن كنت غاضب منها لا استطيع الابتعاد عنها في تلك اللحظه كنت أجذبها الي بشدة ثم نظرت الي وقالت 
-  موحشتكش 
-  وحشتيني اوي 
-  بقالك فترة بعيد عني واستغنيت عن حضني هونت عليك 
-  أنا مقدرش أستغنى عنك بس مقدرش أرغمك على حاجة 
-  بس أنا مراتك 
-  ونسيتي إني جوزك ولازم احس بحبك وتقديرك ليا 
في تلك اللحظات عنما تعجز هاجر عن الكلام كانت تحتضني وتكتفي بالصمت فضحكت وقلت لها 
-  مش هتبطلي تهربي بقا 
وجذبتها الي بقوة وبدأت بتقبيلها اتنفس عبق اريجها واشعر بغنجها وهى تحتضني بشده وهمست في أذني 
  كانت كلماتها كفيلة أن تحرك الجبال بداخلي وعنما كنا في ذروة النشوة ندهت لي بأسم شخص أخر 
-  بحبك يا محمد 
توقفت فجأه من الصدمة 
-  محمد مين ده 
-  محمد مين أنا مقولتش محمد 
-  إزاي أنا سمعتك 
-  لأ ياروحي انت اللي مش مركز معايا يعني تبقا معايا وتركز ف الشغل كده خليك معايا 
حاولت أن تعيدني لها مرة أخرى ولكنها فشلت وطلبت منها أن تنام ولكنى لم أنام تلك الليلة لم أٌدر لقد أكددت لي انها لم تعرف رجلا قبلي ابدا قالت لي انني اول حب في حياتها لم أعرف ماذا أفعل حاولت أن أضع الامر في طى النسيان لكننى لم أقدر مرت أيام ولم اقوى على النسيان بحثت فى هاتفها مرات عديدة لم أجد به شيئا حتى محادثاتها مع صديقاتها كانت محدوده جدا لا أعرف هل أنا مخطئ هل ظلمتها لا أعرف تابعتها كثيرا كانت تصرفاتها عادية جدا لا تمسك الهاتف كثيرا عندما امسك هاتفها لا تتحدث ولا تبدي اي انتباه لا تخرج من البيت الا معى نعم انا ظلمتها ولكني دونت ما حدث في مذكرتي لقد عودتني امي منذ صغري عندما لا اقدر على البوح بما في داخلي أبوح الي الورق حاولت وضع الامر في طي النسيان وحاولت جذبها لي مرة أخرى ولكن تلك المرة كانت اكثر قوة كنت افعل أي شىء لأجعلها تصل لمرحلة المرة السابقة ولكني نسيت فعدما كنت افعل ذلك كانت تزداد هى أنوثه بحركاتها لقد أنستني من أكون وفيما أفكر سيطرت عليا وعلى كل شىء بداخلي كلمها اقترب منها لأضاجعها أجدها تزيدني من حبها لم تفشل ابدا في كل مرة أن تجعلني أشعر بالنشوة في أول ثانية أضاجعها بها فهى تعرف كيف تنظر وتتحرك وتحركني اليها تعرف كيف تصلني الى نشوتي كيف تجعلني اسعدها بين ذراعيي ولكن لك امرة ندهت لي باسمى ليس بأسم شخص أخر وفي تلك اللحظه ازدادت نشوتي بداخلها ولا أعرف السبب كأني استمع الى اسمى للمرة الاولى منها 
في صباح اليوم التالى مسكت مذكراتي وشطبت ما كنت أكتبه في ذلك اليوم وكتبت اسفله "ظلمتها"
أشرقت الشمس نظرت حولي لم أجدها شعرت أن كل مكان في جسدي ينتفض ما الذي يحدث أكنت أكلم نفسي اين الفتاة التي كانت هنا الم يكن أحد هنا أقسم انني رأيتها كانت هنا اهذا من تأثير الخمر لا أعلم
شعرت وقتها بالنعاس الشديد لا أعرف هل بسبب البكاء أم بسبب إحتسائي الخمر أم بسبب فتح صندوق الذكريات الذي فتحته على نفسي خرجت من القصر واتجهت الى منزلي سيرا وصلت الى البيت تنهدت قبل أن اصعد وادخل شقتى جاءني صوتها 
-  انت جيت يا خالدكانت هى هاجر لم أجيبها بالمرة تصنعت انني لا أراها لا اسمعها دخلت الى سريري ثم مددت جسدي وسمعت همهماتها ولا أعرف متى ذهبت في ذلك النوم العميق 
ولكن اين انا ما الذي ارتدية ما هذا المكان العجيب انه قصر كبير سقفة عالى جدا مزخرف بالوان عديدة ما كل هذه الشمعوع لا يوجد مصابيح وما تلك الاعمدة الطويلة اشعر وكأني رأيت المكان من قبل كان هناك مرآة نظرت اليها وجدتني ارتدي ملابس تعود الى العصر العثماني ملفوف على رأسي عمامه كبيرة ولكن ما هذا إنها هى هاهى هناك انها فتاة القصر نعم هى بفستانها الابيض اقتربت منى ووقفت بجانبي كنت انظر اليها في ذهول قبل ان انتبه الى صرخة اتية كانت هاجر تصرخ قادمة نحوي وفي يديها سكين ولكن فتاة القصر اوقفتها وامسكت السكين من يديها وذبحتها 
-  لااااااا 
كانت تخرج منى بنفضة عندما استيقظت لأجدني اتصبب عرقا ولا اعلم ما الذي حدث كم نمت من الوقت نظرت الى ساعتى وجدتها السادسة مساءا كانت اطول ليلة أنامها منذ شهور ولكن ماهذا الحلم هل تأثرت بما رأيته أمس هل كان ما رأيه حقيقي لا أعرف سوف أذهب الى هناك مرة أخرى ولكن لا اتذكر الطريق لا أعرف لماا سأتذكر عندما انزل الشارع نهضت من سريري توجهت الى الحمام لاجدها تقف امامي 
-  كل ده نوم وطبعا صاحى هتجري ع الشارع وتسيبني هنا لوحدي أكل ف نفسي
لم اعيرها اهتمام وتركتها تكمل همهمتها دخلت الحمام نظرت فى المرآة قليلا لقد سرق منى عمري هل استمتعت بلحظات حياتي هل لي متسع من الوقت على الارض لأعيش عمرا جديدا أعوض به ما جرى لي 
استحممت وخرجتت ارتدي ملابسي 
-  خالد اللبس ده مش لايق عليك البس القميص الازرق 
لا أعرف متى سأخلص من كلامها الكثير 
قاعدة رقم 1 فی حیاة الرجل "ان اردت ان تجرب احساس الدفن حیا علیك بالزواج"
لو تعلم النساء ان الرجل رأسة اصغر من رأس الطفل وليس بهذا السوء الذي يحسبونة لن نفهم مدى التغيير لو لمحت المرأة لالاف السنين اما ان يكون الشىء واضح مثل الشمس والا لن نراة ابدا لن نفرق بين الالوان ولا يهمنا من الاساس اسم اللون ان كان يعجبنا فالحمدلله ولن التفت للون الشعر ولا طلاء الاظافر انا فقط اريد الهدوء مثل اي رجل في ذلك الزمن فقط نريد ان نهرب من افكارنا لا أريد ان انشغل بافكار شخص اخر لا يفم ما خلقت علية ولماذا تعترض النساء على الرجال وعلى ما يفعلونه الم نخلق هنا في تلك احياة بسبب حواء وفضولها واستسلامها لوسوسة ابليس اليست من أغوت آدم ليأكل من الشجرة كل ثمار الجنة لم تعجيها فقط تلك الشجرة المحظورة لقد خانت آدم في تلك اللحظة الت أقنعتة بأن هناك سر ويجب أن يعرفه لأجلها ولكن ما الفائدة من كل ما حدث نزلوا الى الارض للعناء والمشقة والمكابد واصبحوا يحاربون كل شىء من اجل العيش حتى انفسهم وفى نهاية الامر اصبحنا كلنا من نسل قابيل الذى قتل أخاه بسبب وسوسة ابليس الملعون هل كلنا ضحايا ام انها حكمة الاله لكي يجعل تلك القصص موعظة لبنى آدم
نعم انها كذلك تلك موعظة الله وحكمته ورأفته بنا يعلم فطرتنا هو الذي خلقنا ويعلم اننا لا نعود لرشدنا الا بتذكر تجربة غيرنا 
بالرغم من كل الصراعات التى كانت داخلي شعرت انني اركض ركضا لكي اجد القصر ولكن في حقيقة الامر انا لم ابذل مجهودا كي أجده فنااشعر انني احفظ الطريق منذ سنين فالقصر يجذبنى الية بقوة لا أعرف ما الي يحدث ولكن لا يهم اريد فقط اتأكد من الذي رأيته أمس 
الباب كما هو منذ أمس عندما تركته ولكن تلك المرة كنت اسير بحذر وخوف كيف لم الحظ تلك الحديقة أمس اشعر وانها مليئة الزواحف سيرت بحذر حتى وصلت الى باب القصر كان الباب كبيرا خشبيا مكون من قطعتين كان مفتوحا كما تركته دخلت الى القصر و .......
ها هى ....يالله كانت حقيقة نفس فستانها وملامحها الهادئة عندما شعرت بوجودي نظرت لي بدون اي تعبير ملامحها هادئة جدا وهى هادئة أكثر كانت تجلس مثل أمس لا أعرف عندما اراها لا أشعر بخوف لكنى لا أعلم من أين تأتي جلست أمامها ونظرت اليها وقلت 
-  هو انتي متعرفيش ان في حاجة اسمها كهربا بدل الشموع دي 
لم تجيبني فاردفت 
-  طب انتي مش بردانة حاسس انك لابسة خفيف 
كانت تنظر الي حتى لا تتعجب من كلماتي 
-  انتي روحتي فين أمبارح فجأة لقيتك أختفيتي ......هو انتي اللهم احفظنا جنية القصر 
كانت تنظر الي فقط ولم تعيرني اي اهتمام وشعرت بتخبط المشاعر بداخلي انا لست مخمورا مثل امس لا انا بكامل عقلى اشعر بالخوف واشعر بحزن واشعر بحنين الى الماضي نظرت لها 
-  تعرفي اني حلمت بيكي 
ضحكت واردفت 
-  بس مكنتش متخيل ان ملامحك هفضل حافظها كده شوفتك بنفس هيئتك كنا في قصر كبير اوي كان جميل بس انا كنت لابس لبس حد معرفوش 
تغيرت ملامحها فجأة للذهول وكل شموع القصر ازدادت اشتعالا فدق قلبي مسرعا لا أعرف لماذا شعرت بالخوف فقط لأنني اعتدت على ملامحها هادئة 
-  بسم الله الرحمن الرحيم في ايه هو انا قولت حاجة غلط
-  الم تكمل لي حكايتك 
شعرت بالمفاجأة فوقفت فجأه -  ايه ده انتي بتتكلمي بجد بتتكلمي عندك تعبيرات زينا وصوت اهو 
جلست مرة اخرى انظر اليها وعلى وجهى ابتسامه كبيرة 
-  انتي مش اللهم أحفظنا صح 
لم تجيبني وعادت الى حالة الصمت السابقة مرة اخرى تنظر الي فقط 
-  ماشي هكملك الحكاية 
أخذت تنهيدة وعاودتني الذكريات مرة أخرى 
-  بعد ما حسيت إني ظلمتها حبيت اني اعوضها احساسي من ناحيتها معرفش هعوضها ازاي بس ده كا شعوري اني عاوز اسعدها فرحان بيها وبحبهلا اصل احساس صعب اوي لما تحس ان الحاجة اللي ملكك مش ليك مكنتش عاوز احس الاحساس ده ابدا كنت كارهه فحاولت اغير معاملتي ليها للاحسن وافكر ازاي تبقا مبسوطة خروج وسفر وحفلات مكنتش مشيلها هم اي حاجة وبعدين فكرت اني لما افاتحها ف مووع الخلفة اكيد هتفرح اي واحدة بيبقا نفسها تكون أم كلمتها في الموضوع وفاجئتني برد فعلها
-  خلفة اية اللي انت عاوزها ياخالد انا مش هخلف دلوقتي 
-  ليه ياحبيبتي بس 
-  كدة انا مش جاهزة دلوقتي للموضوع ده 
-  بقالنا ست شهور مع بعض ولسة بتقولي مش جاهزة ده حقي اني اكون اب ونكون اسرة امال انتي اتجوزتيني لية 
-  اتجوزك عشان انت كنت دايما بتطاردني وورايا في كل حته مكانش قدامي غيرك كان اية المانع يعني اني اتجوزك 
-  يعني انتي اصلا مش بتحبيني وازاي تعيشي مع واحد مش بتحبية كل المدة دي ده انا عرفتك سنة وخطبتك سنتين كل المدة دي مكنتيش قادرة ترفضي
-  لا مكنتش قادرة عشان دايما كنت بتغلبني بعمايلك انت واحد مافيهوش غلطة ارفضه ليه 
شعرت وقتها انني اتلاشى ما الذي يجعل المرء كاف اذا السنا كلنا ناقصين اليس الكمال لله وحده فلماذا يبحث الانسان عن الكمال ماذا افعل انا لاكون كامل ماهذا انها قالت انني كامل من الاساس ولكن يبقى شئ ناقص على الرغم من ذلك ينقصني حبها هناك شىء يجعلها لا تحبني 
تركتها وتركت المنزل ولكنى لم اعد وقتها الذي عهدته لقد تغيرت كثيرا لم يعد بداخلي الشغف والعنفوان للحياة اصبحت زاهدا صامتا لا اتحدث كثيرا لا اتحدث من الاساس اقضي وقتي كاملا في مكتبي وسط الاوراق التي اكتشفت مع الوقت انها خير صديق تنظر لي امي بحسرة لم أعد اتحدث معها مثل سابق فقدنا جلستنا الجميلة في الشرفة فقدت احساسي بالود لا اريد ان اتحدث يكفيني الشرود كنت لا اجيبها واحيانا كانت تجلس معي في الغرفة تنظر الي فقط ولا تتفوه بكلمة وهى تحيك الصوف هو الشيء الوحيد الذي تفعله تلك الفترة هى الاخرى فقدت الاحساس بالعطاء بعدما كانت تهتم بنا تحاول ان تساعد هاجر في المنزل هى كانت فقط ترشدها لم اسمعها قط  تنهرها او اي شيء فقط زوجتي المتسلطة العنيدة تكره ان يقول لها أحد افعلى ذلك ولا تفعلي ذلك هى فقط من تقول قد اكون انا الشخص الخطأ هنا الذي يبحث عن المثالية الزائدة  ولم يضع في حسبنه أي غدر نعم .... انا كتبت كل ما املك لهاجر وقلت في نفسي هى حواء التي خلقت من ضلعي أماني الذي طالاما ركضت وراءه لكي احصل علية لا ذنب لدي انني لم اخطأ في حقها ابدا ربما يكون الخطأ على أمي هى التي ربتني على الاحسان أو الخخطا على الحياة فأنا نشأت بدون أب فقط أمي في تلك الحياة أمي المليئة بالعطاء والحنان أصبحت مثلها ولكن القدر أوقعني فيمن لا تستحق الاحسان 
طالت المدة وهاجر لم تتحرك ناحيتي ابدا فكرت في ان اطلقها في بداية الامر شعرت انني لا استطيع تركها لا اعرف لماذا فهاجر لم تقدم لي سوى اقل من المحدود بمراحل لم اشعر معها انني زوج وأن حياتي قد تغيرت كنت دائما اقنع نفسي بها وانني بخير معها  فأنا نشأت في بيت دون اب فلا اعرف كيف يتعامل الزوجين مع بعهما لا انكر فضل امي في النصيحه لقد نصحتني مرارا ان تلك الحياة خطأ ولكني كنت اهرب من كلامها فليس ذلك الذي اود ان اسمعه ابدا فتوقفت امي عن الحديث في ذلك الموضوع لم تكن تتحدث في اي شئ هاجر لعنة الله عليكي لقد حولتنا الى اصنام ساكتة جامدة لم نستطع ان نفرح من حينها طالت مدة خصامي لها لشهر كامل وفي يوم وجدتها تدخل المكتب وهى ترتدي فستانا اسود شفافا لا انكر ان انوثتها كانت طاغية ولكن لم اشعر بشىء كان حزني لم يطيب بعد
 أغلقت الباب ومشت نحوي بخطوات هادئة واثقة ثم جلست على فخذي ثم همست في اذني 
-  مش غيابك طول كده
كنت انظر لها ولا اتحدث  
-  اول مرة اشوف النظرة دي ف عنيك 
-  عجباكي
مسكت يدي ووضعتها حول خصرها 
-  واول مرة احس انك مش عاوز تقرب مني 
-  فسحبت يدي مرة اخري واشحت بنظري عنها  
انهالت علي بشفتيها وتركت جسدها يرتكن عليى بأكمله وانا من داخلي كنت اقاوم رغبة انني لا اريدها فعلا انا اشعر انني لا اريدها كانت تمسك بي بقوة ولكني لا اتحرك ابدا لا يوجد بقلبي سوى كلمتها انني لست كافيا لحبها كانت تعرف كيف تحركني نحوها كانت يداها تتحرك حول جسدي  وفجأة امسكت بيدها اوقفها نظرت لي بذهول 
-  في اية ياحبيبي مالك 
-  مافيش حاجة انا مش ف المود دلوقتي 
نهضت وخرجت دون ان تنظر الي ومن وقتها كأني طعنتها في انوثتها 
قاعدة رقم 2 في حياة الرجل "اذا اردت ان تهجرك امرأة عليك بطعنها في كونها مرأة " من وقتها لم تبقى الامور مثلما عاهدت اصبحنا في بيت واحد غرباء لا يكلم احد الاخر وفي يوم وجدت امي تدخل علي المكتب مترنحة لا تقوى على الوقوف 
-  مالك ياماما في ايه 
صرخت انادي على هاجر ولكنها لم تجيبني كانت نائمة 
_مااامااا مالك ياحبيبتي 

<P>...........
وقعت على الارض وانا كنت أسندها 
<P><div style="text-align: right;">_ مااااامااا ردي عليا مالك</div></P>
-  زاغ  بصر امي فجأة تركتها لكي أحضر هاتفي وأتصل بالاسعاف 
-  مااامااا هتصل بالاسعاف خليكي معايا ....ماما ...ماما ردي عليا 
كنت اعلم انها فارقت الحياة ولكن جزء من عقلي لا يصدق ان كل شيء في الحياة تركني وغادر 
جلست ابكي في حضنها غادرت الحياة وغادر قلبي معها جاهدت الحياة لفترة لكي تموت بين ذراعي من يومها وتمر الايام ببطء شديد لا أعرف متى سوف الحقها لم اجد في هاجر اي شىء يدعو للحزن عندما افاقت ووجددتني احتضن امي وابكي لم تتفاجئ واحتضنتني بنفاق فقد كنت اعلم مشاعرها واخبرت والديها واتممت مراسم الدفن والعزاء بقلب محطم لا اصدق انها تركتني اتوجع كل ذلك الوجع لا اصدق ان الشخص الوحيد الذي يحبني قد فارق الحياه مرت ايام وايام وانا في غرفة امي لا اتحدث لأحد لا اقوي على الحديث فقط النوم تركت عملي او بالمعنى الحرفى طردت منه ولم اعير ذلك انتباة وحين كنت ابحث في اغراض امي وجدت ورق كثير الورق التي كانت تكتب فيه يومها كيف يسير كانت تضعة علي مكتبها كانت اي تحب الكتابة والقراءة فقد ورثت تلك الهوايات منها فتحت دولابها وجدت ادراجا مغلقة بحثت عن مفتاحها نعم كانت تضعه تحت وسادتها احضرت لمفتاح وفتحت الادراج وجدت اجندة مكتوب بداخلها "الى ولدي الوحيد خالد"
-  </P>لو كنت بتقرا الكلام ده دلوقتي ياحبيبي ف معناة اني موت بس ده مش معناه اني سيبتك ولا استغنيت عنك انا معاك دايما ياحبيبي وهاخد بالي منك كان في حاجة عاوزه اقولهالك من زمان اوي ياخالد بس مكنتش عاوزة اخسر حبك يابني
            
<p>يتبع...</p>
</p>
            <!-- رابط العودة إلى الصفحة الرئيسية -->
            <a href="index.html" class="btn" style="background-color: #030303; margin-top: 1rem;">العودة إلى المكتبة</a>
        </div>
    </main>
    <footer>
        <p>&copy; 2024 إبداع. كل الحقوق محفوظة.</p>
        <a href="https://www.wattpad.com/user/ikag15" target="_blank">حسابي علي Wattpad</a>
    </footer>
</body>
</html>
